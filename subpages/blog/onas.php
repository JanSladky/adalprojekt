<?php include_once '../../partials/header.php' ?>;

	<div class="container">
		<div class="main-content">

                <!-- A co dál nebo jak dál? -->
                <h1 class="h1-projekty">A co dál, nebo a jak dál? aneb jak vzniklo naše spolkování</h1>
                <p><b>přidáno: 15.10.2019</b></p>

            <p class="justify">Příběh našeho (ne)spolku začíná v létě 2017.</p>
            

            <div class="readmore-blog2">
            <p class="justify"> Eva píše diplomku a součástí jejího projektu je také dotazník veřejného mínění. “Rozhodla jsem se navrhovat poslední školní práci v Žatci, a proto by měl projekt stát na reálných základech.” Cílem ankety je zmapovat žateckou náladu a najít funkční využití pro jeden z chmelařských skladů. Překvapivě má dotazování skutečně kladnou odezvu a vyjádřená podpora podněcuje naše organizované rozmýšlení nad žateckým malosvětem. “Ptá se někdo lidí, co je opravdu trápí? Zajímají se lidé o své město? Zajímá se město o své lidi?”</p>

            <p class="justify">Touha tvořit pro Žatec nabírá na obrátkách. V říjnu 2017 přijíždí do města navrhovat studenti Fakulty architektury ČVUT. Stalo se tak již v minulosti a v budoucnu se podobné iniciativy dočká Žatec ještě několikrát. Studenti tajemnému kouzlu města propadají...nepolíbení realitou všedního dne tak s otevřenými hlavami navrhují holandské a pavlačové bytové domy, wellnessová a kongresová centra, nebo internátní soubor pro možnou budoucí univerzitu!
                “Proč zrovna A dál?” ptají se Jirka s Janou, kteří mezi pracovně - turistickými pobyty na Islandu a v Irsku tráví pár týdnů v ČR. “No protože je toho spoustu a my můžeme ukázat, že víme jak na to…” odpovídá Eva, která tehdy netuší, kolik práce to bude, než se skutečně začnou ledy hýbat. Vlastně tehdy ani jeden z nás netuší, co a jak dělat. <br>

                <p class="justify"> “Bude to chtít nějaký peníze na rozjezd...uděláme debatu nebo tak něco, podiskutujeme s lidma, představíme se, řekneme o co nám jde...prostě takový základy participace, chápeš…” začíná Eva po večerech hučet do Koziny, zatímco se dozvídá o možnostech financování z nezávislých zdrojů. A tak žádáme o finanční podporu na besedu našeho #adalprojekt. “A co je vlastně ten váš projekt?”, ptají se nás zkušení mentoři na vzdělávacím víkendu Nadace O2, která nám v listopadu 2017 poskytuje grant 20 000,-. Začínáme chápat, že velká akce = velké sousto a přemýšíme, jak náš projekt více specifikovat a srozumitelně ho předat lidem, díky kterým tato iniciativa vlastně vznikla.</p>

                <p class="justify"> A tak někdy kolem Vánoc 2017 přichází myšlenka ozřejmit naše vize na konkrétním místě. To na sebe nenechá dlouho čekat. Náměstí - park před KD Moskva se pro nás na dlouhou dobu stává iniciačním místem, kde se realizovat. Je to místo, které víc, než jiné zhmotňuje obraz vztahu lidí a města k veřejnému prostoru. Ukazuje nenaplněné ideály nového společenského uspořádání po čtyřiceti letech socialistického zřízení, které přineslo mnoho špatného, ale i objektivně dobrého. Třeba velmi zajímavý kulturní dům. Kdo by čekal, že něco tak velkorysého vznikne zrovna v Žatci? V porovnání s kulturáky v jiných městech je ten náš brutalistní skutečně jedinečný. To vše si začínáme uvědomovat, když se noříme do hloubky archivních materiálů, které s velkými těžkostmi objevuje Monika v muzejním a lounském okresním archivu. Mimo jiné zjišťujeme, že původní návrh je výsledkem jakési vnitropodnikové architektonické soutěže Krajského projektového ústavu. “To je ono. Architektonickou soutěž do Žatce! To nám tu chybí, otevřít se světu. To je to velké téma, které bychom měli rozvíjet, do kterého zapojit veřejnost...”
                </p>
                <p class="justify">
                        Jaro 2018 je ve znamení příprav na tzv. projektový den. S šířením pozvánky na akci nám pomáhají nejen žatecké spolky, ale také žatecká média, která se o aktivity kolem Zlatého chmelu velmi zajímají. Máme tak prostor vysvětlit, co nás k činnosti vede. “My chceme v Žatci žít, myslíme si, že potenciál má. A chceme to tu mít hezké, to je vše. Jsme generace, které záleží na prostředí jako celku. Považujeme za důležité zvelebovat místa pro všechny a trávit v nich čas, setkávat se s lidmi. Nestačí jen opečovávat svůj byt, nebo zahrádku.” Jakkoliv jasné se nám naše pnutí může zdát, na část veřejnosti můžeme působit poněkud kontroverzně. Obzvlášť ve chvíli, kdy na Chmelfestu vykřikujeme hesla o záchraně Zlatého chmelu. Právě tato tradiční akce je pro nás ale klíčová - máme alegorický vůz, rozdáváme pozvánky na náš projektový den, vyzýváme k diskuzi, ukazujeme se lidem.
                </p>

                <p class="justify">
                        23. června 2018 trávíme před Zlatým chmelem. Pro veřejnost máme připravené panely s historickými fotkami a výkresy. Tabule přání slouží k zaznamenání názorů kolemjdoucích, zároveň nám ti nejochotnější vyplňují dotazník. Počasí se sice příliš nedaří, přesto jsme s akcí spokojení. Je tady vůbec někdo, kdo udělal takovou akci před námi?
                </p>


                <p class="justify">To nejdůležitější nás ale teprve čeká. Touto akcí jsme se veřejnosti zavázali a jsme si toho vědomí. Stali jsme se jejich hlasem a oni na nás spoléhají. Musíme to dotáhnout. <br>
                Trvá to ještě další rok, kdy proběhnou volby do komunálních zastupitelstev, změní se osazení spolku a možná celková nálada ve městě. Aktivních lidí přibývá, otevírají se další a další témata a město začíná naslouchat. Příslib soutěže dostáváme už v prosinci 2018, kdy je částka na její organizaci zařazena do investičního plánu. Vypsání soutěže je potvrzeno v červnu 2019 stoprocentní shodou zastupitelů.
                A dál? Soutěž se rozjíždí. Administrátor soutěže je na dosah, dalším krokem bude zpracování soutěžních podmínek. Právě tam by se měly objevit přání těch, kteří v loňském roce přišli na náš Den. Hlavní roli na scéně nyní přebírá Odbor rozvoje města, který soutěž procesuje a my s napětím sledujeme, jak soutěž postupuje. Stále se cítíme být prostředníkem mezi veřejností a městem a působíme na poli osvěty a inspirace. Je to však město jako vlastník, který nakonec rozhodne o tom, zda se některý ze soutěžních návrhů zrealizuje.
                </p>
                </div>
		</div>
	</div>





<?php include_once '../../partials/footer.php' ?>;